<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Link interni</title>
</head>
<body>
    <h1>Canto 1</h1>
    <p>[Incomincia la Comedia di Dante Alleghieri di Fiorenza,<br> 
        ne la quale tratta de le pene e punimenti de' vizi e de' <br>
        meriti e premi de le virtù. Comincia il canto primo de <br>
        la prima parte la quale si chiama Inferno, nel qual l'auttore <br>
        fa proemio a tutta l'opera.] Nel mezzo del cammin di nostra vita <br>
        mi ritrovai per una selva oscura, ché la diritta via era smarrita.<br> 
        Ahi quanto a dir qual era è cosa dura esta selva selvaggia e aspra e forte<br> 
        che nel pensier rinova la paura! Tant' è amara che poco è più morte; <br>
        ma per trattar del ben ch'i' vi trovai, dirò de l'altre cose ch'i' v'ho <br>
        scorte. Io non so ben ridir com' i' v'intrai, tant' era pien di sonno a quel <br>
        punto che la verace via abbandonai. Ma poi ch'i' fui al piè d'un colle giunto,<br>
         là dove terminava quella valle che m'avea di paura il cor compunto, guardai <br>
         in alto e vidi le sue spalle vestite già de' raggi del pianeta che mena <br>
         dritto altrui per ogne calle. Allor fu la paura un poco queta, che nel lago<br> 
         del cor m'era durata la notte ch'i' passai con tanta pieta. E come quei che<br> 
         con lena affannata, uscito fuor del pelago a la riva, si volge a l'acqua <br>
         perigliosa e guata, così l'animo mio, ch'ancor fuggiva, si volse a retro a <br>
         rimirar lo passo che non lasciò già mai persona viva. Poi ch'èi posato un <br>
         poco il corpo lasso, ripresi via per la piaggia diserta, sì che 'l piè fermo<br> 
         sempre era 'l più basso. Ed ecco, quasi al cominciar de l'erta, una lonza <br>
         leggiera e presta molto, che di pel macolato era coverta; e non mi si partia<br>
         dinanzi al volto, anzi 'mpediva tanto il mio cammino, ch'i' fui per ritornar <br>
         più volte vòlto. Temp' era dal principio del mattino, e 'l sol montava 'n sù <br>
         con quelle stelle ch'eran con lui quando l'amor divino mosse di prima quelle <br>
         cose belle; sì ch'a bene sperar m'era cagione di quella fiera a la gaetta <br>
         pelle l'ora del tempo e la dolce stagione; ma non sì che paura non mi desse <br>
         la vista che m'apparve d'un leone.</p>
    
</body>
</html>